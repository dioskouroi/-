Τίτλος: Υπεύθυνος πολίτης, καλύτερος πλανήτης!
Όνομα ομάδας: Super Απίθανοι
Τάξη: Μαθητές και μαθήτριες της Δ΄ Δημοτικού / Ολοήμερο τμήμα 1ου Δημοτικού Σχολείου Μουρικίου
Χρονική διάρκεια: Μάρτιος έως Μάϊος 2023
Πρόταση: Αξιοποιώντας τη φαντασία, τη δημιουργικότητα τη δυνατότητα πρωτότυπης σκέψης των μαθητών, θα προχωρήσουμε στην εξεύρεση λύσεων, τη διατύπωση προτάσεων και τη διάχυσή τους σχετικά με τη βιώσιμη λύση του βασικού καθημερινού προβλήματος που είναι η  διαχείριση των οικιακών και αστικών απορριμμάτων. Θα κινηθούμε στο τρίπτυχο κοινωνία- οικονομία- περιβάλλον μέσα από την ανάπτυξη της ενσυναίσθησης. 
Το έργο θα υλοποιηθεί από εννέα μαθητές και μαθήτριες της Δ΄ τάξης του Δημοτικού και είκοσι μαθητές/τριες του ολοήμερου τμήματος.  Θα ακολουθήσουμε τη μέθοδο project, την ομαδοσυνεργατική μάθηση, τη διερεύνηση, τη διαχείριση πληροφοριών, των έλεγχο εγκυρότητας των πληροφοριών, τον αναστοχασμό, τη μεταγνώση με στόχο την καλλιέργειας κουλτούρας  ορθής περιβαλλοντικής συνείδησης μέσα από τον άξονα της πράσινης/κυκλικής οικονομίας.
Συγκεκριμένα θα λάβουμε υπόψιν μας τους 17 Στόχους Βιώσιμους Ανάπτυξης και την ατζέντα του 2030 (in action for a better world, n.d. • Ηνωμένα Έθνη, n.d.•ΣΒΑ, n.d.•United Nations, n.d.): 
•	Τη Βιώσιμη και επαρκή χρήση των φυσικών πόρων ως το 2030. 
•	Τη μείωση των παραγόμενων αποβλήτων ανά άτομο σε τρόφιμα σε όλη την αλυσίδα παραγωγής και εφοδιασμού ως το 2030. 
•	Ως το 2020 την επίτευξη ορθής διαχείρισης χημικών και όλων των αποβλήτων, μείωση των εκπομπών τους στο νερό, το έδαφος και τον αέρα για τη βελτίωση της υγείας ανθρώπων και περιβάλλοντος.  
•	Ενίσχυση της ανακύκλωσης και επαναχρησιμοποίησης στα πλαίσια της πρόληψης για μείωση  της παραγωγής αποβλήτων ως το 2030. 
•	Ως το 2030 όλοι οι άνθρωποι να ενημερωθούν και να ευαισθητοποιηθούν σχετικά με τη Βιώσιμη Ανάπτυξη και τον τρόπο ζωής που βρίσκεται σε αρμονία με τη φύση.
Με αριθμητικά μεγέθη:
•	Το 1/3 του παραγόμενου φαγητού καταλήγει στους κάδους απορριμμάτων ή καταστρέφεται λόγω λανθασμένων πρακτικών στη συγκομιδή και τη μεταφορά (United Nations, n.d.). 
Σύμφωνα με τους 17 ΣΒΑ, η υπεύθυνη παραγωγή με σεβασμό στους φυσικούς πόρους, οι ανανεώσιμες μορφές ενέργειας  μπορούν να διασφαλίσουν βιώσιμη, σύγχρονη ενέργεια για όλους επιτυγχάνοντας οικονομικά, κοινωνικά και περιβαλλοντικά θετικά αποτελέσματα. Βιώσιμες πόλεις και ασφαλείς με υπεύθυνη παραγωγή και κατανάλωση. Με μείωση των οικιακών και όλων των αποβλήτων και βελτίωση της ζωής όλων.
Στον κόσμο μας που αντιμετωπίζει πολυάριθμα περιβαλλοντικά προβλήματα, η ευαισθησία των ανθρώπων για καταναλωτικές συνήθειες που είναι φιλικές προς το περιβάλλον έχει ζωτική σημασία για τις επόμενες γενιές (Erdelhun, Gunduz,2021).
Βιβλιογραφικά η πράσινη κατανάλωση αναφέρεται ως τα 5R (Jongle, et. al., 2008, από Λάζαρη, 2020). Reduce/Μείωσε. Revaluate/Επαναξιολόγησε. Reuse/Επαναχρησιμοποίησε. Recycle/Ανακύκλωσε. Rescue/Διάσωσε. 
Θα στηριχτούμε στα 5R και θα προχωρήσουμε στη διαχείριση των απορριμμάτων που παράγει ο άνθρωπος με τη βοήθεια ρομποτικών εξοπλισμών και του προγραμματισμού αυτών.
Στόχοι: 
Έρευνα από έγκυρες πηγές για τη σωστή ενημέρωση σχετικά με το θέμα.
Κατανόηση  της σπουδαιότητας και αναγκαιότητας της ορθής διαχείρισης των απορριμμάτων ως ένδειξη σεβασμού και πολιτισμού προς το περιβάλλον , την κοινωνία, την οικονομία. 
Διατύπωση προτάσεων  με τρόπους ελκυστικούς και αποτελεσματικούς με στόχο την ενημέρωση μαθητών/τριών, οικογενειών,  φορέων, συλλόγων της τοπικής κοινωνίας και όχι μόνο. 
Χρήση της τεχνολογίας για την παρουσίαση και προώθηση των προτάσεων με εργαλεία web2.
Υιοθέτηση συμπεριφορών σωστής διαχείρισης οικιακών και αστικών απορριμμάτων με αποτέλεσμα τη μείωση του όγκου των σκουπιδιών που καταλήγουν στις χωματερές, την ανακύκλωση, την επαναχρησιμοποίηση, την μείωση της ενέργειας που απαιτείται για τη δημιουργία νέου υλικού από την αρχή.
Ανάπτυξη της υπολογιστικής σκέψης, της κριτικής σκέψης και των ήπιων δεξιοτήτων των μαθητών/τριών.
Χρήση της εκπαιδευτικής ρομποτικής και του προγραμματισμού για την ανάπτυξη της ικανότητας επίλυσης πραγματικών προβλημάτων.
Ευαισθητοποίηση και κατανόηση της σπουδαιότητας της πράσινης οικονομίας.
Βήμα 1ο: Δημιουργία ομάδων. Δραστηριότητες συνοχής της ομάδας.  Έρευνα σχετικά με το θέμα.
Βήμα 2ο:  Τι συμβαίνει όταν πετάμε όλα τα οικιακά απόβλητα στον πράσινο κάδο; Βιωματικά κατανοούμε τον όγκο των σκουπιδιών που μαζεύεται και καταλήγει στις χωματερές οι οποίες δεν έχουν απεριόριστες δυνατότητες. Προβληματιζόμαστε εάν ανάμεσα σε αυτά τα σκουπίδια υπάρχουν κάποια και ποια  που μπορούν να ανακυκλωθούν, κάποια και ποια που μπορούν να επαχρησιμοποιηθούν και αν αυτό συμβαίνει ποιες οι συνέπειες στην ταφή των απορριμμάτων και στην εξοικονόμηση ενέργειας. Τις δραστηριότητες αυτές τις παρουσιάζουμε σε μακέτα που προσομοιάζει  το περιβάλλον μιας πόλης, μιας χωματερής. Θα χρησιμοποιήσουμε τον εκσκαφέα edison και θα τον προγραμματίσουμε με γραμμωτούς κώδικες.  Επίσκεψη στη ΔΙΑΔΥΜΑ Εορδαίας. Συνεργασία με τις υπηρεσίες του δήμου.
 Βήμα 3ο:  Παραγωγή εκπαιδευτικού υλικού που θα απευθύνεται σε παιδιά με στόχο την ενημέρωσή τους, την ευαισθητοποίησή τους και την υιοθέτηση συμπεριφορών  προς την κατεύθυνση της σωστής διαχείρισης των οικιακών απορριμμάτων. Με εργαλεία web2 θα δημιουργήσουμε  παιχνίδι με κάρτες στο on line free, wordwall , μέσω εκτυπωμένων  καρτών με  QR που θα «στέλνουν» στο αντίστοιχο παιχνίδι του wordwall. 
Βήμα 4ο: Σε συνεργασία με το Δήμο Εορδαίας θα προωθήσουμε την ιδέα του καφέ κάδου για τα βιοαπόβλητα. Σε  μακέτα θα παρουσιάσουμε τη διαδικασία μετατροπής των βιοαπόβλητων σε κομπόστ με στόχο να χρησιμοποιηθεί σαν φυσικό λίπασμα από τους κατοίκους για τα φυτά τους. Μείωση των απορριμμάτων, εκμετάλλευση των βιοαπόβλητων για την παραγωγή φυσικού λιπάσματος, μείωση της παραγωγής χημικών λιπασμάτων. Ένας εκσκαφέας edison προγραμματισμένος με γραμμωτούς κώδικες θα ανακατεύει τα βιοαπόβλητα. Ένα Arduino uno με αισθητήρες υγρασίας και θερμοκρασίας θα ελέγχει τα επίπεδα υγρασίας και θερμοκρασίας στα βιοαπόβλητα. Ένας γερανός edison  προγραμματισμένος με 4 γραμμωτούς κώδικες και οπτικό προγραμματισμό στο eduscratch θα σηκώνει τα τσουβάλια με το κομπόστ και θα τα φορτώνει στα αυτοκίνητα των κατοίκων για να το χρησιμοποιήσουν στους κήπους  τους.
 
Βήμα 5ο: Θα δημιουργήσουμε ένα επιδαπέδιο παιχνίδι για να ευαισθητοποιήσουμε και να διδάξουμε στάσεις και συμπεριφορές στους συμμαθητές του σχολείου μας και σε όποιο σχολείο μας καλέσουν. Εάν μετά από δοκιμές το παιχνίδι μας με στατιστικά στοιχεία είναι αποτελεσματικό θα το χαρίσουμε στο τμήμα περιβάλλοντος του δήμου για να το χρησιμοποιήσουν στις εκπαιδευτικές επισκέψεις  που πραγματοποιούν σε σχολεία.  Η δημιουργία της  επιδαπέδιας 3d μακέτας με makey makey. Επιλέγουμε το makey makey γιατί δίνει τη δυνατότητα ταυτόχρονα και να χρησιμοποιούμε  ψηφιακές συσκευές που είναι ελκυστικές για τα παιδιά και να ερχόμαστε σε άμεση επαφή με τον φυσικό κόσμο. Με το makey makey η απτική αλληλεπίδραση συμβαίνει όταν ένα ανθρώπινο χέρι ακουμπήσει ένα αντικείμενο πραγματικό ή εικονικό. Η αφή είναι μία από τις πέντε αισθήσεις με σημαντικό ρόλο στις καθημερινές μας δραστηριότητες. Το makey makey ανήκει στην απτική τεχνολογία/ tanqible technology και δημιουργήθηκε για να μετατρέπει σε πλήκτρο οτιδήποτε είναι συνδεδεμένο μαζί του. Αποτελείται από την πλακέτα makey makey, ένα καλώδιο USB για τη σύνδεση της πλακέτας με τον Η/Υ, εφτά κροκοδειλάκια δηλαδή καλώδια που συνδέουν την πλακέτα με το νέο μας πλήκτρο και εφτά συρματάκια διασύνδεσης. Θα χρησιμοποιήσουμε ταινία χαλκού με αγώγιμη κόλλα και αγώγιμο σύρμα για να κάνουμε τις διασυνδέσεις στο πίσω μέρος της μακέτας. Το makey makey βασίζεται στην παραμικρή ανίχνευση ηλεκτρικής αγωγιμότητας. Στη μακέτα θα είναι τοποθετημένα διάφορα οικιακά απορρίμματα και καφέ, κίτρινος, μπλε, κόκκινος και πράσινος κάδος. Το παιδί θα πιάνει με το ένα χέρι  ένα από τα απορρίμματα με το άλλο χέρι τη γείωση και ένας ή μια συμμαθητής/τρια θα πιάνει με το ένα χέρι τον αρχικό μαθητή και με το άλλο χέρι τον κάδο που θεωρεί σωστό σύμφωνα με την ενημέρωση που προηγήθηκε. Συνεργασία, έλεγχος γνώσης, διαχείριση πληροφοριών για την σωστή απάντηση. Εάν το τοποθετήσει στο σωστό κάδο θα ακουστεί ένα μήνυμα επιβράβευσης από τον υπολογιστή  και στην αντίθετη περίπτωση η προτροπή «προσπάθησε ξανά». Ο προγραμματισμός θα πραγματοποιηθεί στο on line scratch 3. Θα μπορούν να συγκεντρώνουν και πόντους σε επίπεδο ομάδας για να έχει μεγαλύτερο ενδιαφέρον με προσοχή να μη γίνει ανταγωνιστικό παιχνίδι γιατί είναι συνεργατικό.
Βήμα 6ο:  Θα φτιάξουμε ψηφιακή αφίσα την οποία θα προωθήσουμε στον ηλεκτρονικό τύπο.  Θα φτιάξουμε βίντεο ενημέρωσης, ευαισθητοποίησης, υιοθέτησης στάσεων ζωής. 
Βήμα 7ο: Θα προτείνουμε στο σύλλογο γονέων να κάνει bazaar στο οποίο όλοι οι γονείς θα φέρουν διάφορα είδη π.χ. ρούχα, παιχνίδια κ.α. στο πλαίσιο επανεξέτασε, διάσωσε
Παρατήρηση: Σχετικά με τον εξοπλισμό θα χρησιμοποιήσουμε και εξοπλισμό που διαθέτουμε από προηγούμενες συμμετοχές
ΕΞΟΠΛΙΣΜΟΣ : 
3  ρομπότ Edison
2 EdCreate - Επέκταση για το ρομπότ Edison V2.0
Arduino UNO R3A Tmega 328P Board ± ¬¬¬USB Cable
Βασικό Κιτ Αντιστάσεων
Water Level Sensor – Depth Detection Sensor for Arduino
DHT11 Digital Temperature and Humidity Sensor for Arduino KY-015
Makey Makey Classic by JoyLabz / κόστος: 69,90ευρώ
Ταινία Χαλκού με Αγώγιμη Κόλλα 6mm - 15m / κόστος: 8 ευρώ
Conductive Thread Bobbin - 30ft (Stainless Steel)/ κόστος: 3,50 ευρώ
Συνολικό κόστος: 81,40 ευρώ








